# Esame del 10 febbraio 2016
Corso di Laurea in Fisica <br>
Compito scritto di Fisica Generale I <br>
M.G. Grimaldi – A. Insolia <br>
Per la prova in itinere svolgere i problemi 1, 2, 3 (tempo 2h) <br>
per la prova completa svolgere i problemi 1, 3, 4, 5 (tempo 3h). <br>

## Problema n.1
Un uomo lancia una palla contro una parete verticale che si trova ad una distanza d=4.0 m. Al momento del lancio la palla è ad una quota $h_0=2.0 \; m$ e la sua velocità iniziale, di modulo $v_0$, forma un angolo $θ_0=30°$ rispetto all’orizzontale. Supponendo che l’urto della palla con la parete sia perfettamente elastico e quindi il modulo della velocità non cambi in seguito all’urto, determinare $v_0$ e la quota d’impatto con la parete nei due casi seguenti:

- la palla torna esattamente nel punto di lancio;
- la palla torna sui piedi del lanciatore.

(Nota bene: la traiettoria della palla dopo l’urto con la parete è speculare rispetto a quella in assenza della parete.)

??? check "Visualizza le soluzioni"
    - Non ancora disponibile
    - Non ancora disponibile
    - Non ancora disponibile

??? question "Visualizza lo svolgimento"
    - Non ancora disponibile
    - Non ancora disponibile
    - Non ancora disponibile
    
    Se sei in possesso dello svolgimento, puoi contribuire al progetto facendo click sull'icona di modifica in alto a destra.

## Problema n.2
Una scatola contenente sabbia (di massa totale M=3.0 kg) è appoggiata su un piano orizzontale che presenta dei coefficienti di attrito statico e dinamico pari a $μ_s=0.8$ e $μ_k=0.1$, rispettivamente. Un proiettile di massa m=5.0 g incide nella sabbia con una velocità $v_0=400 \; m/s$ lungo la traiettoria orizzontale (vedi figura (a)). 

![image](https://user-images.githubusercontent.com/77018886/153269093-10e4185f-cdff-4262-8c2a-5d91564b9d88.png)

Sapendo che il proiettile, conficcandosi nella sabbia, si ferma in un tempo t’=3.0 ms, determinare:

- il valor medio della forza esercitata dal proiettile sulla scatola;
- lo spostamento della scatola.

Se il proiettile incide con una velocità che forma un angolo α=45° con la normale alla superficie (vedi figura (b)) e si ferma dopo 3.0 ms, calcolare:

- la reazione vincolare durante il frenamento;
- lo spostamento della scatola.


??? check "Visualizza le soluzioni"
    - Non ancora disponibile
    - Non ancora disponibile
    - Non ancora disponibile

??? question "Visualizza lo svolgimento"
    - Non ancora disponibile
    - Non ancora disponibile
    - Non ancora disponibile
    
    Se sei in possesso dello svolgimento, puoi contribuire al progetto facendo click sull'icona di modifica in alto a destra.

## Problema n.3
Un cilindro omogeneo di raggio $R_1=10 \; cm$ e massa m =2 kg è in contatto con un altro cilindro, di raggio $R_2=50 \; cm$, che rimane fisso. Il contatto è assicurato mediante una molla di lunghezza a riposo nulla e costante elastica k collegata ai due cilindri come in figura. Inizialmente il cilindro mobile si trova fermo alla sommità di quello fisso, e viene spostato leggermente in modo da farlo cadere.

- Se il cilindro piccolo è libero di strisciare su quello grande in assenza di attrito calcolare la velocità quando il cilindro piccolo raggiunge il punto A e determinare il valore minimo della costante elastica k necessario a mantenere il contatto tra i due cilindri.
- Se il cilindro piccolo rotola senza strisciare su quello grande determinare la velocità del centro di massa quando raggiunge il punto A.

![image](https://user-images.githubusercontent.com/77018886/153269226-dfd0b335-baea-4e0a-9711-02e03f64dc2b.png)

??? check "Visualizza le soluzioni"
    - Non ancora disponibile
    - Non ancora disponibile
    - Non ancora disponibile

??? question "Visualizza lo svolgimento"
    - Non ancora disponibile
    - Non ancora disponibile
    - Non ancora disponibile
    
    Se sei in possesso dello svolgimento, puoi contribuire al progetto facendo click sull'icona di modifica in alto a destra.

## Problema n.4
Una macchina termica reversibile utilizza n=2.5 moli di un gas perfetto biatomico che esegue il ciclo costituito dalle 3 seguenti trasformazioni: 

1. dallo stato iniziale ($p_1=15.0 \; atm$ e $T_1=100 \; °C$) il gas viene fatto espandere isotermicamente fino a che il suo volume si porta a $V_2=4 V_1$; <br>
1. seguendo una trasformazione isobara il gas viene portato sull’adiabatica passante per lo stato iniziale; <br>
1. lungo tale adiabatica il gas viene infine riportato allo stato iniziale. <br>

- Si disegni il ciclo in un piano P-V;
- Si calcoli il lavoro $L$ e il calore $Q$ scambiati dal gas in un ciclo;
- Si calcoli il rendimento η del ciclo;
- Si calcoli la variazione di entropia $ΔS_{2,3}$ lungo la trasformazione isobara.

??? check "Visualizza le soluzioni"
    - Non ancora disponibile
    - Non ancora disponibile
    - Non ancora disponibile

??? question "Visualizza lo svolgimento"
    - Non ancora disponibile
    - Non ancora disponibile
    - Non ancora disponibile
    
    Se sei in possesso dello svolgimento, puoi contribuire al progetto facendo click sull'icona di modifica in alto a destra.

## Problema n.5
Sul fondo di una piscina piena d'acqua (densità $ρ_a=1 \; g/cm^3$) è ancorata una fune ideale alla quale sono fissate, immerse nell'acqua e a distanze diverse, due boe A e B, entrambe di massa m=3 kg e densità pari ad un terzo di quella dell'acqua. Determinare i moduli delle le tensioni $T_1$ e $T_2$ nei tratti di fune compresi tra il fondo e la prima boa A e tra la prima e la seconda boa B.

![image](https://user-images.githubusercontent.com/77018886/153269282-f615fc2a-916e-48eb-8eff-82ee543d8871.png)

??? check "Visualizza le soluzioni"
    - Non ancora disponibile
    - Non ancora disponibile
    - Non ancora disponibile

??? question "Visualizza lo svolgimento"
    - Non ancora disponibile
    - Non ancora disponibile
    - Non ancora disponibile
    
    Se sei in possesso dello svolgimento, puoi contribuire al progetto facendo click sull'icona di modifica in alto a destra.

<br>
[:fontawesome-regular-file-pdf: Download](../pdf/2016-2018.pdf){ .md-button }