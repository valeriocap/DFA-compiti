# Esame del 28 febbraio 2011
Corso di Laurea in Fisica
Compito scritto di Fisica Generale I
M.G. Grimaldi – A. Insolia
per la prova completa svolgere i problemi 1, 2, 3, 4 (tempo 3 h).

## Problema n.1
Un'autovettura percorre una curva di raggio $R=50 \;m$. Sia $µ=0.7$ il coefficiente di attrito tra pneumatici e asfalto.

![image](https://user-images.githubusercontent.com/77018886/153298856-f5068ba1-d8f0-4c25-b530-f9c3de9d8f13.png)

- Si calcoli la velocità massima con cui l'auto può percorrere la curva piana senza sbandare.
- Si supponga che la curva sia sopraelevata, ovvero giaccia su un piano inclinato con inclinazione $ϑ=10°$ rispetto all'orizzontale, qual’ è in questo caso la velocità massima con cui l'auto può percorrere la curva senza sbandare?

??? check "Visualizza le soluzioni"
    - Non ancora disponibile
    - Non ancora disponibile
    - Non ancora disponibile

??? question "Visualizza lo svolgimento"
    - Non ancora disponibile
    - Non ancora disponibile
    - Non ancora disponibile
    
    Se sei in possesso dello svolgimento, puoi contribuire al progetto facendo click sull'icona di modifica in alto a destra.

## Problema n.2
Un’asta rigida, di massa trascurabile e lunghezza $L=60 \; cm$, è appesa per una estremità ad una cerniera $C$, di massa anch’essa trascurabile, libera di scorrere senza attrito lungo una guida orizzontale. L’asta può ruotare senza attrito attorno a $C$. Due sferette, approssimabili a punti materiali di masse $m_1=0.20 \; Kg$ e $m_2=0.10 \; Kg$, sono fissate rispettivamente sul punto medio e sull’estremità dell’asta, come indicato in figura. Un corpo di massa $m_3=0.30 \; kg$, anch’esso considerato come un punto materiale, si muove orizzontalmente e parallelamente alla guida con velocità costante $v_0=4.0 \; m/s$ fino ad urtare il corpo di massa $m_2$ al quale resta attaccato. Si determini:

- La velocità del centro di massa del sistema dopo l’urto;
- La velocità angolare ω0 dell’asta subito dopo l’urto;
- L’angolo massimo $ϑ_M$ di cui ruota l’asta.

![image](https://user-images.githubusercontent.com/77018886/153298919-d0a4a040-5d4e-4bdd-968d-a8aa2b5f6520.png)

??? check "Visualizza le soluzioni"
    - Non ancora disponibile
    - Non ancora disponibile
    - Non ancora disponibile

??? question "Visualizza lo svolgimento"
    - Non ancora disponibile
    - Non ancora disponibile
    - Non ancora disponibile
    
    Se sei in possesso dello svolgimento, puoi contribuire al progetto facendo click sull'icona di modifica in alto a destra.

## Problema n.3
Due condotti con sezione quadrata di lato d=50 cm sono saldati insieme e comunicano tra loro come indicato in figura, in moda da formare un recipiente a forma di L che viene riempito con acqua fino ad una altezza h=200 cm nel condotto orientato verticalmente. L’acqua non fuoriesce dal condotto orientato orizzontalmente poiché questo è chiuso da un pistone mobile sul quale viene esercitata dall’esterno una forza normale F per mantenere l’equilibrio. La pressione atmosferica è pari a 1.00 bar. 

- Calcolare il modulo di F.
- Si aumenti l’intensità della forza F in modo da far avanzare molto lentamente il pistone di un tratto d/2, innalzando corrispondentemente il livello dell’acqua. Calcolare il lavoro compiuto nel processo, trascurando tutti i possibili attriti. 

Si assuma per l’acqua una densità pari a $ρ=1.00 g/cm^3$.

![image](https://user-images.githubusercontent.com/77018886/153298962-3426fb7d-92cc-4305-b960-6f6131e00dcf.png)

??? check "Visualizza le soluzioni"
    - Non ancora disponibile
    - Non ancora disponibile
    - Non ancora disponibile

??? question "Visualizza lo svolgimento"
    - Non ancora disponibile
    - Non ancora disponibile
    - Non ancora disponibile
    
    Se sei in possesso dello svolgimento, puoi contribuire al progetto facendo click sull'icona di modifica in alto a destra.

## Problema n.4
Una mole di un gas biatomico è sottoposta al seguente ciclo, in cui tutte le trasformazioni sono reversibili: partendo da uno stato iniziale A con pressione $p_A=1.00 \; bar$ e temperatura $T_A=300 \; K$, il gas viene compresso adiabaticamente ad un volume $V_B=V_A /10$ (stato B): il gas assorbe quindi una quantità di calore $Q_{BC}=10000 \; J$ a volume costante portandosi nello stato C; quindi assorbe una quantità di calore $Q_{CD}=8000 \; J$ a pressione costante portandosi nello stato D; quindi si espande adiabaticamente fino a raggiungere il volume originale V_A (stato E); infine si porta nello stato A attraverso una trasformazione isocora. Dopo aver rappresentato il ciclo in un diagramma pV, calcolare:

- La pressione massima raggiunta nel ciclo;
- La temperatura massima raggiunta nel ciclo;
- La quantità di calore ceduta dal gas nella trasformazione EA;
- Il rendimento del ciclo.

??? check "Visualizza le soluzioni"
    - Non ancora disponibile
    - Non ancora disponibile
    - Non ancora disponibile

??? question "Visualizza lo svolgimento"
    - Non ancora disponibile
    - Non ancora disponibile
    - Non ancora disponibile
    
    Se sei in possesso dello svolgimento, puoi contribuire al progetto facendo click sull'icona di modifica in alto a destra.

<br>
[:fontawesome-regular-file-pdf: Download](../pdf/2010-2011.pdf){ .md-button }