# Esame del 1 Settembre 2020
Corso di Laurea in Fisica <br>
Compito scritto di Fisica Generale I <br>
M.G. Grimaldi – A. Insolia <br>
Per la prova in itinere (2 ore) svolgere i problemi: 2, 3, 4 <br>
Per la prova completa (2 ore) svolgere i problemi: 1, 2, 3 <br>

## Problema n.1
Come si vede dalla figura su uno stesso piano inclinato abbiamo un corpo di massa m=10.0 kg e un cilindro omogeneo di raggio R e massa M=8.00 kg. Il centro di massa del cilindro è collegato al corpo di massa m tramite una corda ideale (inestensibile e di massa trascurabile). L’attrito tra il corpo di massa m e il piano inclinato è caratterizzato dai coefficienti di attrito statico e dinamico, rispettivamente, $μ_s=0.600$ e $μ_k=0.400$. Invece per il cilindro, supporre che esso non scivoli mai rispetto al piano inclinato, indipendentemente dal valore dell’angolo θ e dal fatto che sia in quiete o in moto. Supponendo i corpi inizialmente in quiete, determinare: 

- l’angolo massimo, $θ_0$, entro cui il sistema rimane in equilibrio statico. 
- Ponendo l’angolo di inclinazione a $θ_1=θ_0 +10°$, il sistema non sarà più in equilibrio e quindi i due corpi scenderanno lungo il piano inclinato. Determinare l’accelerazione del centro di massa del cilindro;
- Determinare la tensione della corda (nelle condizioni del punto b).

![image](https://user-images.githubusercontent.com/77018886/153266309-06df51c4-acb6-4297-9283-9371ec2f9be3.png)

??? check "Visualizza le soluzioni"
    - Non ancora disponibile
    - Non ancora disponibile
    - Non ancora disponibile

??? question "Visualizza lo svolgimento"
    - Non ancora disponibile
    - Non ancora disponibile
    - Non ancora disponibile
    
    Se sei in possesso dello svolgimento, puoi contribuire al progetto facendo click sull'icona di modifica in alto a destra.

## Problema n.2
Un satellite artificiale di massa m=300 kg ruota intorno alla Terra su un’orbita circolare di raggio $r= 7.00 \cdot 10^4 \; km$. Determinare: 

- la velocità v con cui si muove il satellite e il suo periodo di rivoluzione; 
- l’energia meccanica del satellite. 
- Ad un certo punto, un’improvvisa esplosione divide il satellite in due frammenti A e B di masse $m_A=(3/5)m$ e $m_B=(2/5)m$; subito dopo l’esplosione i due frammenti si mantengono nel piano dell’orbita del satellite e le velocità $\vec{v}_a$ e $\vec{v}_b$ formano gli angoli $θ_A=30°$ e $θ_B=−30°$ con la velocità iniziale $\vec{v}$ del satellite. Determinare le velocità dei due frammenti e di quanto cambia l’energia meccanica del satellite nell’esplosione.

??? check "Visualizza le soluzioni"
    - Non ancora disponibile
    - Non ancora disponibile
    - Non ancora disponibile

??? question "Visualizza lo svolgimento"
    - Non ancora disponibile
    - Non ancora disponibile
    - Non ancora disponibile
    
    Se sei in possesso dello svolgimento, puoi contribuire al progetto facendo click sull'icona di modifica in alto a destra.

## Problema n.3
Un gas ideale è contenuto nel volume $V_A=40.00 \; dm^3$ alla pressione $p_A=1.00 \cdot 10^5 \; Pa$ e alla temperatura $T_A=300.0 \; K$. Con una compressione isoterma reversibile il gas raggiunge lo stato B con volume $V_B=(1/3)V_A$; durante tale trasformazione il gas compie un lavoro $L_{AB}=−4.394 \cdot 10^3 \; J$. Poi, tramite un’isocora reversibile raggiunge lo stato C a temperatura $T_C=600 \; K$. Successivamente, in modo adiabatico irreversibile, il gas viene portato nello stato D con volume $V_D=V_A$ e temperatura $T_D>T_A$: in questa espansione il gas compie il lavoro $L_{CD}=5.894 \cdot 10^3 \; J$. Infine, con un’isocora reversibile il gas torna allo stato iniziale A. Sapendo che il rendimento del ciclo è η=0.150, determinare: 

- i calori $Q_{AB}$, $Q_{BC}$ e $Q_{DA}$; 
- se il gas è monoatomico o biatomico; 
- il valore di $T_D$; 
- la variazione di entropia $ΔS_{CD}$.

??? check "Visualizza le soluzioni"
    - Non ancora disponibile
    - Non ancora disponibile
    - Non ancora disponibile

??? question "Visualizza lo svolgimento"
    - Non ancora disponibile
    - Non ancora disponibile
    - Non ancora disponibile
    
    Se sei in possesso dello svolgimento, puoi contribuire al progetto facendo click sull'icona di modifica in alto a destra.

## Problema n.4
A un corpo allo stato solido di massa m=2 kg e alla temperatura iniziale $T_0=282.2 \; K$, viene ceduta una quantità di calore $Q_1=15.5 \; kcal$ e, corrispondentemente, la sua temperatura sale al valore $T_1=317.2 \; K$. Adesso che il corpo è alla temperatura $T_1$, si sottrae ad esso la quantità di calore $Q_2=7.9 \; kcal$ e, corrispondentemente, la sua temperatura scende al valore $T_2=302.2 \; K$. Se, invece, al corpo alla temperatura $T_1$ si cede una quantità di calore $Q<Q_2$ si osserva che la sua temperatura rimane costante al valore $T_1$. Nell’ipotesi che il calore specifico c del corpo sia indipendente dalla temperatura, calcolare c e il calore latente λ nella situazione descritta dal testo.

??? check "Visualizza le soluzioni"
    - Non ancora disponibile
    - Non ancora disponibile
    - Non ancora disponibile

??? question "Visualizza lo svolgimento"
    - Non ancora disponibile
    - Non ancora disponibile
    - Non ancora disponibile
    
    Se sei in possesso dello svolgimento, puoi contribuire al progetto facendo click sull'icona di modifica in alto a destra.

<br>
[:fontawesome-regular-file-pdf: Download](../pdf/2019-2020.pdf){ .md-button }
