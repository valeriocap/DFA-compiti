# Esame del 12 Febbraio 2020
Corso di Laurea in Fisica  <br>
Compito scritto di Fisica Generale I  <br>
M.G. Grimaldi – A. Insolia  <br>
Per la prova in itinere svolgere i problemi 1, 2, 3 (tempo 2h) <br>
per la prova completa svolgere i problemi 1, 3, 4, 5 (tempo 3 h). <br>

## Problema n.1
Un aereo adibito a consegne rapide di posta è in volo orizzontale a una quota di h=120 m e a velocità costante v=350 km/h. Quando il pilota avvista, proprio di fronte a lui, il sito di consegna, decide di sganciare il pacco di posta. Trascurando la resistenza dell'aria, determinare le componenti verticale e orizzontale della velocità iniziale (sgancio) e finale (a terra) del pacco. Calcolare, con riferimento alla figura, la distanza D fra la proiezione sull'asse x della posizione dell'aereo al momento dello sgancio e il punto di atterraggio del pacco.

![image](https://user-images.githubusercontent.com/77018886/153265384-c733bc2b-de81-42f8-bc16-e8e677d87917.png)

??? check "Visualizza le soluzioni"
    - Non ancora disponibile
    - Non ancora disponibile
    - Non ancora disponibile

??? question "Visualizza lo svolgimento"
    - Non ancora disponibile
    - Non ancora disponibile
    - Non ancora disponibile
    
    Se sei in possesso dello svolgimento, puoi contribuire al progetto facendo click sull'icona di modifica in alto a destra.

## Problema n.2
Un pendolo semplice è costituito da un oggetto puntiforme di massa M=2 kg appeso ad un filo di massa trascurabile, inestensibile e di lunghezza L=50 cm. Il pendolo viene spostato di un angolo θ=30° rispetto alla direzione verticale e poi lasciato libero. Nel punto inferiore dell’oscillazione, il corpo urta elasticamente un altro corpo puntiforme di massa m=1 kg, inizialmente fermo, appeso ad un filo verticale (di massa trascurabile e inestensibile) di lunghezza l=20 cm (si veda la figura). Si determini l’angolo massimo raggiunto dal secondo pendolo dopo l’urto.

![image](https://user-images.githubusercontent.com/77018886/153265423-2a44a481-586e-4229-805a-5ddca34a2228.png)

## Problema n.3
Una sbarra omogenea di lunghezza L= 1.00 m e massa m=2.00 kg viene incernierata su una parete verticale mediante un perno che le consente di ruotare senza attrito intorno ad un asse orizzontale passante per l’estremo O. La sbarra è mantenuta in posizione orizzontale mediante un filo verticale, come mostrato in figura, fissato ad essa alla distanza d=20.0 cm dal perno. 

- Calcolare la tensione del filo e le componenti orizzontale e verticale della reazione del perno. 
- Il filo viene tagliato. Calcolare l’accelerazione angolare della sbarra nell’istante immediatamente successivo al taglio del filo. 
- Calcolare l’energia cinetica della sbarra nell’istante in cui essa colpisce la parete verticale.

![image](https://user-images.githubusercontent.com/77018886/153265484-7916b890-18a4-4fad-98db-f09164f7d7e3.png)

??? check "Visualizza le soluzioni"
    - Non ancora disponibile
    - Non ancora disponibile
    - Non ancora disponibile

??? question "Visualizza lo svolgimento"
    - Non ancora disponibile
    - Non ancora disponibile
    - Non ancora disponibile
    
    Se sei in possesso dello svolgimento, puoi contribuire al progetto facendo click sull'icona di modifica in alto a destra.

## Problema n.4
Un oggetto cubico di lato L=0.608 m e massa m=450 kg è immerso sospeso a un filo in un liquido di densità $ρ=944 \; kg/m^3$, come in figura. 

- Calcolare la forza netta esercitata sulla parte superiore dell’oggetto dal liquido e dall’atmosfera. 
- Calcolare la forza netta esercitata dal liquido sulla parte inferiore dell'oggetto. 
- Calcolare la tensione deI filo. 
- Calcolare la forza di galleggiamento (spinta di Archimede) applicata all’oggetto.

![image](https://user-images.githubusercontent.com/77018886/153265551-c28660b2-e342-4b3c-841f-fe0ee6810a5b.png)

??? check "Visualizza le soluzioni"
    - Non ancora disponibile
    - Non ancora disponibile
    - Non ancora disponibile

??? question "Visualizza lo svolgimento"
    - Non ancora disponibile
    - Non ancora disponibile
    - Non ancora disponibile
    
    Se sei in possesso dello svolgimento, puoi contribuire al progetto facendo click sull'icona di modifica in alto a destra.

## Problema n.5
Un gas ideale biatomico segue il ciclo termodinamico reversibile delineato in figura, costituito dalle trasformazioni A→B, B→C (isobara) e C→A (isocora). Nello stato A si ha $p_A=6.00 \; atm$, $V_A=100 \; dm^3$ e $T_A=600 \; K$; nello stato C è $p_C=2.00 \; atm$ e $V_C=V_A$. Nello stato B si avrà sempre $p_B=p_C$, ma volume e temperatura del gas dipenderanno dalla natura della trasformazione A→B. A seconda che la trasformazione A→B sia un’isoterma o un’adiabatica, determinare: 

- il volume e la temperatura del gas nello stato B; 
- il lavoro prodotto nell’intero ciclo; 
- il rendimento del ciclo, specificando quale dei due (quello con l’isoterma o quello con l’adiabatica) è maggiore.

![image](https://user-images.githubusercontent.com/77018886/153265587-9c91bf1d-23d2-4938-8afe-f1523b39c73c.png)

??? check "Visualizza le soluzioni"
    - Non ancora disponibile
    - Non ancora disponibile
    - Non ancora disponibile

??? question "Visualizza lo svolgimento"
    - Non ancora disponibile
    - Non ancora disponibile
    - Non ancora disponibile
    
    Se sei in possesso dello svolgimento, puoi contribuire al progetto facendo click sull'icona di modifica in alto a destra.

<br>
[:fontawesome-regular-file-pdf: Download](../pdf/2019-2020.pdf){ .md-button }