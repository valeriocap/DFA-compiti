# Esame del 17 Febbraio 2021
Università di Catania <br>
Corso di Laurea in Fisica <br>
Compito scritto di Fisica Generale I <br>
M.G. Grimaldi – A. Insolia <br>
Per la prova in itinere svolgere i problemi 1, 2, 3 (tempo 2h) <br>
per la prova completa svolgere i problemi 1, 3, 4 (tempo 2 h). <br>

## Problema n.1
Due corpi puntiformi sono posti su un piano orizzontale ad una distanza iniziale L=140 cm (vedi figura). Il corpo 1 ha massa $m_1=1.00 \; kg$ e all’istante t=0 viene lanciato verso destra con una velocità iniziale orizzontale e di modulo $v_0$; il corpo 2, di massa $m_2=3.00 \; kg$, è inizialmente fermo e si trova in corrispondenza dell’inizio di una rampa la cui sommità è ad una quota h rispetto al piano orizzontale. Nel suo moto lungo il piano orizzontale il corpo 1 risente di un attrito dinamico con coefficiente di attrito $μ_k=0.500$. La rampa invece è perfettamente liscia. Sapendo che l’urto tra i due corpi è perfettamente elastico e che, dopo l’urto, il corpo 1 torna indietro fermandosi esattamente nella sua posizione originaria, determinare:

- il modulo $v_0$ della velocità iniziale del corpo 1;
- la velocità del corpo 2 subito dopo l’urto;
- il massimo valore di h, $h_{max}$, sapendo che il corpo 2 riesce a raggiungere la sommità della rampa.

![image](https://user-images.githubusercontent.com/77018886/153406119-d26d9236-aad9-40ce-96f7-e0639f3e5a1a.png)

??? check "Visualizza le soluzioni"
    - Non ancora disponibile
    - Non ancora disponibile
    - Non ancora disponibile

??? question "Visualizza lo svolgimento"
    - Non ancora disponibile
    - Non ancora disponibile
    - Non ancora disponibile
    
    Se sei in possesso dello svolgimento, puoi contribuire al progetto facendo click sull'icona di modifica in alto a destra.

## Problema n.2
Un veicolo, avente una massa M=1000 kg (trattarlo come un corpo puntiforme) è inizialmente fermo su un tratto di strada rettilineo e orizzontale; a partire dall’istante t=0 il veicolo si mette in moto e la sua velocità istantanea cresce seguendo la legge oraria $v(t)=At−Bt^2$ con $A=6.00 \; m/s^2$ e $B=0.300 \; m/s^3$ fino all’istante $t_f=10.0 \; s$, mentre per $t>t_f$ si mantiene costante e pari $v(t_f)$. Determinare:

a) la velocità del veicolo all’istante $t=t_f$; <br>
b) a che distanza dalla posizione iniziale si trova il veicolo all’istante $t=t_f$. <br>

Il moto del veicolo (di cui sopra) è determinato dalla spinta del motore che indicheremo con F(t) (dato che dipenderà dal tempo). Sapendo che, oltre a F(t), sul veicolo agisce anche una forza resistente, dovuta alla resistenza dell’aria, opposta al moto avente modulo $R(t)= kv^2 (t)$ con $k=1.70 N \cdot \; s^2/m^2$, determinare:

c) l’espressione di F(t) nell’intervallo di tempo [0, $t_f$]; <br>
d) il valore della spinta del motore all’istante $t=t_f$ (cioè il valore di $F(t_f)$).

??? check "Visualizza le soluzioni"
    - Non ancora disponibile
    - Non ancora disponibile
    - Non ancora disponibile

??? question "Visualizza lo svolgimento"
    - Non ancora disponibile
    - Non ancora disponibile
    - Non ancora disponibile
    
    Se sei in possesso dello svolgimento, puoi contribuire al progetto facendo click sull'icona di modifica in alto a destra.

## Problema n.3
Un cilindro omogeneo, di massa M=20.0 kg e raggio R=20.0 cm, è poggiato su un piano orizzontale perfettamente liscio. Al suo centro di massa è agganciata una corda ideale al cui altro estremo è appeso (tramite una puleggia ideale) un corpo di massa $m_1=6.00 \; kg$. Intorno al cilindro è avvolta una seconda corda ideale al cui altro estremo è appeso (tramite una seconda puleggia ideale) un corpo di massa $m_2$ (si veda la figura). Si noti che, essendo il piano d’appoggio perfettamente liscio, il cilindro scivolerà su di esso e quindi seguirà un moto roto–traslatorio. Nell’ipotesi che la corda avvolta intorno al cilindro non scivoli mai rispetto alla sua superficie, determinare: 

- la massa che deve avere il corpo 2 affinchè il centro di massa del cilindro rimanga in quiete; 
- i corrispondenti valori delle accelerazioni lineari $a_1$ e $a_2$ dei corpi 1 e 2 e angolare α del cilindro.

![image](https://user-images.githubusercontent.com/77018886/153406158-cbfcd77d-fa85-4a31-93a8-bfa67d9ddfec.png)

??? check "Visualizza le soluzioni"
    - Non ancora disponibile
    - Non ancora disponibile
    - Non ancora disponibile

??? question "Visualizza lo svolgimento"
    - Non ancora disponibile
    - Non ancora disponibile
    - Non ancora disponibile
    
    Se sei in possesso dello svolgimento, puoi contribuire al progetto facendo click sull'icona di modifica in alto a destra.

## Problema n.4
Un recipiente cilindrico con pareti adiabatiche è diviso in due parti da un pistone a tenuta anch’esso adiabatico libero di scorrere lungo l’asse del cilindro stesso. Lo scomparto 1 del recipiente contiene $n_1=1.00 \; mol$ di un gas ideale monoatomico; nello scomparto 2 abbiamo $n_2= 2.50 \; mol$ di un gas ideale biatomico. Il volume complessivo del recipiente è $V=50.0 \; dm^3$. Sapendo che inizialmente il sistema è in equilibrio e che in tale condizione i due gas sono alle temperature $T_{1i}=250 \; K$ e $T_{2i}=300 \; K$, si determini:

a) il rapporto $V_2/V_1$ tra i volumi dei due scomparti e le pressioni dei due gas. Successivamente, il pistone viene bloccato e (come per magia) reso permeabile al calore. 

Al raggiungimento del nuovo equilibrio, determinare:

b) la temperatura e le pressioni dei gas nei due scomparti; <br>
c) di quanto varia l’entropia del sistema.

??? check "Visualizza le soluzioni"
    - Non ancora disponibile
    - Non ancora disponibile
    - Non ancora disponibile

??? question "Visualizza lo svolgimento"
    - Non ancora disponibile
    - Non ancora disponibile
    - Non ancora disponibile
    
    Se sei in possesso dello svolgimento, puoi contribuire al progetto facendo click sull'icona di modifica in alto a destra.

<br>
[:fontawesome-regular-file-pdf: Download](../pdf/2021-02-17.pdf){ .md-button }
