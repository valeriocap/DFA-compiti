# Esame del 31 Marzo 2021
Università di Catania <br>
Corso di Laurea in Fisica <br>
Compito scritto di Fisica Generale I <br>
M.G. Grimaldi – A. Insolia <br>
Tempo: 2 ore <br>

## Problema n.1
Una molla ideale di lunghezza a riposo $l_0=10 \; cm$ appoggia su un piano con il suo asse orientato verticalmente. Inizialmente sulla estremità libera viene poggiato un oggetto avente massa $m_A=2 \; kg$: si osserva che la lunghezza della molla si riduce a $l_A=8 \; cm$. Successivamente viene rimosso l’oggetto dall’estremo libero della molla e viene sostituito con un altro, avente massa $m_B=1 \; kg$: conseguentemente la lunghezza della molla diventa $l_B$. A questo punto la molla viene compressa di una ulteriore quantità Δl=3 cm rispetto a $l_B$ e viene quindi rilasciata. Determinare, trascurando l’effetto della resistenza dell’aria:

- la forza esercitata dalla molla sull’oggetto di massa $m_B$ nell’istante in cui questa viene rilasciata;
- la velocità della massa $m_B$ quando la molla ritorna ad avere la sua lunghezza $l_0$;
- la massima altezza $z_{max}$ che raggiunge il corpo di massa $m_B$ dopo essersi staccato dalla molla.

??? check "Visualizza le soluzioni"
    - Non ancora disponibile
    - Non ancora disponibile
    - Non ancora disponibile

??? question "Visualizza lo svolgimento"
    - Non ancora disponibile
    - Non ancora disponibile
    - Non ancora disponibile
    
    Se sei in possesso dello svolgimento, puoi contribuire al progetto facendo click sull'icona di modifica in alto a destra.

## Problema n.2
Un’asta cilindrica sottile di lunghezza l=1 m, raggio trascurabile e massa $m_A=100 \; g$ è poggiata su un piano orizzontale liscio, con uno dei suoi estremi vincolato, mentre l’altro è libero di muoversi. Essa può ruotare intorno all’estremo vincolato O, senza attrito nel punto di vincolo né con il piano di appoggio. L’asta è inizialmente ferma, quando un proiettile di massa m=1 g viene sparato con velocità di modulo $v_p=100 \; m/s$ e direzione parallela al piano di appoggio e ortogonale all’asse dell’asta. Il proiettile colpisce l’asta, nella quale si incastra, in un punto a distanza d=70 cm dall’estremo vincolato. In seguito all’urto, l’asta si mette in rotazione: determinare la velocità angolare di tale rotazione.

??? check "Visualizza le soluzioni"
    - Non ancora disponibile
    - Non ancora disponibile
    - Non ancora disponibile

??? question "Visualizza lo svolgimento"
    - Non ancora disponibile
    - Non ancora disponibile
    - Non ancora disponibile
    
    Se sei in possesso dello svolgimento, puoi contribuire al progetto facendo click sull'icona di modifica in alto a destra.

## Problema n.3
Una mole di gas ideale monoatomico, inizialmente alla pressione $p_A=1 \; atm$ e temperatura $T_A=500 \; K$, subisce le seguenti trasformazioni:

1) isoterma reversibile dallo stato iniziale A allo stato B caratterizzato da $V_B=2 V_A$;<br>
2) adiabatica irreversibile dallo stato B allo stato C tale che $V_C=3 V_B$ e $T_C=T_A/2$;<br>
3) isoterma reversibile fino a un certo stato D;<br>
4) isobara reversibile dallo stato D allo stato iniziale A.

Si calcolino:

- pressione, volume e temperature del gas negli stati A, B, C, D;
- i lavori eseguiti dal gas nelle quattro trasformazioni e le corrispondenti quantità di calore scambiate dal gas;
- Il rendimento del ciclo;
- la variazione di entropia del gas nell’adiabatica irreversibile.

??? check "Visualizza le soluzioni"
    - Non ancora disponibile
    - Non ancora disponibile
    - Non ancora disponibile

??? question "Visualizza lo svolgimento"
    - Non ancora disponibile
    - Non ancora disponibile
    - Non ancora disponibile
    
    Se sei in possesso dello svolgimento, puoi contribuire al progetto facendo click sull'icona di modifica in alto a destra.

<br>
[:fontawesome-regular-file-pdf: Download](../pdf/2021-03-31.pdf){ .md-button }