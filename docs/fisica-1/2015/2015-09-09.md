# Esame del 9 settembre 2015
Corso di Laurea in Fisica <br>
Compito scritto di Fisica Generale I <br>
M.G. Grimaldi – A. Insolia <br>
Per la prova in itinere (2 ore) svolgere i problemi: 3, 4, 5 <br>
Per la prova completa (3 ore) svolgere i problemi: 1, 2, 3, 4 <br>

## Problema n.1
La massa m=1 kg in figura è in equilibrio, trattenuta da due fili inestensibili di massa nulla e lunghezza l=1 m. Uno dei due fili è orizzontale, l’altro forma un angolo $θ_0=π/4$ con la verticale.

![image](https://user-images.githubusercontent.com/77018886/153274231-73c70f65-7f7b-479f-8424-96d2530628b8.png)

- Calcolare le tensioni dei fili.
- Si taglia il filo orizzontale, e il sistema inizia ad oscillare. Calcolare la velocità della massa quando θ=0.
- Determinare la tensione del filo T(θ) in funzione dell’angolo durante l’oscillazione 

[Suggerimento: utilizzare la seconda legge della dinamica].

??? check "Visualizza le soluzioni"
    - Non ancora disponibile
    - Non ancora disponibile
    - Non ancora disponibile

??? question "Visualizza lo svolgimento"
    - Non ancora disponibile
    - Non ancora disponibile
    - Non ancora disponibile
    
    Se sei in possesso dello svolgimento, puoi contribuire al progetto facendo click sull'icona di modifica in alto a destra.

## Problema n.2
Un estremo di una sbarra sottile di lunghezza L=0.5 m è imperniato e libero di ruotare attorno ad un supporto mobile. Questo può muoversi su un piano orizzontale privo di attrito. La massa del supporto è trascurabile, mentre quella della sbarra vale in totale m ed è distribuita su di essa in modo non noto. Si conosce però la posizione del centro di massa della sbarra, che si trova ad una distanza a=0.12 m dall’estremo imperniato. Inoltre il momento di inerzia della sbarra rispetto ad un asse passante per il suo centro di massa vale $I_{cm}= k m L^2$ con $k$ costante.

![image](https://user-images.githubusercontent.com/77018886/153274369-53fd339f-1643-4de9-9161-7d92a510fa5e.png)

- Supponiamo che il supporto si trovi inizialmente in moto con velocità costante $v_0$, e che la sbarra sia in posizione verticale in equilibrio stabile. Si supponga, inoltre, k=0.5. Ad un certo momento il supporto incontra un ostacolo che lo blocca improvvisamente. Calcolare per quale valore minimo di $v_0$ la sbarra compie un giro completo.
- Riconsiderando il caso precedente, quanto deve valere k affinchè l’energia si conservi nell’urto? Commentare il risultato.

??? check "Visualizza le soluzioni"
    - Non ancora disponibile
    - Non ancora disponibile
    - Non ancora disponibile

??? question "Visualizza lo svolgimento"
    - Non ancora disponibile
    - Non ancora disponibile
    - Non ancora disponibile
    
    Se sei in possesso dello svolgimento, puoi contribuire al progetto facendo click sull'icona di modifica in alto a destra.

## Problema n.3
Un sifone è un dispositivo che permette a dei liquidi di fluire da un livello ad un altro. Il sifone illustrato in figura porta l’acqua da un canale di irrigazione ad un campo coltivato. 

![image](https://user-images.githubusercontent.com/77018886/153274538-b94c1913-429b-444d-b9fa-d03446b8a8f4.png)

Una volta riempito il sifone (che ha una sezione costante dappertutto) aspirando l’acqua, il flusso di acqua parte e continua indefinitamente (assumendo che non vi sia abbassamento del livello dell’acqua nel canale). Il sifone pesca ad una profondità L=2.0 m (punto 1), supera una altezza h=1.5 m (punto 2), e il suo terminale inferiore (punto 3) è situato d=5.0 m al di sotto della superficie dell’acqua. Calcolare, assumendo una pressione atmosferica pari a 1.00 bar, una massa volumica dell’acqua pari a $1.00 \; kg/dm^3$ e un comportamento da fluido ideale: 

1) la velocità di uscita dell’acqua nel punto 3; <br>
2) la pressione nel punto 2; <br>
3) l’altezza massima hmax che il sifone sarebbe in grado di superare, a parità degli altri valori dei parametri. <br>

??? check "Visualizza le soluzioni"
    - Non ancora disponibile
    - Non ancora disponibile
    - Non ancora disponibile

??? question "Visualizza lo svolgimento"
    - Non ancora disponibile
    - Non ancora disponibile
    - Non ancora disponibile
    
    Se sei in possesso dello svolgimento, puoi contribuire al progetto facendo click sull'icona di modifica in alto a destra.

## Problema n.4
Una mole di un gas perfetto biatomico compie la trasformazione ciclica rappresentata nel piano P‐ V in figura. 

![image](https://user-images.githubusercontent.com/77018886/153274657-38d36c3a-810e-449e-b5b7-17ee38edee82.png)

La compressione isoterma (da A a B) avviene mantenendo il gas a contatto con un bagno termico alla temperatura $T_A$. Si pone quindi il gas in contatto termico con un bagno termico alla temperatura $T_C$ mantenendo il volume costante (da B a C) fino al raggiungimento dell’equilibrio. Segue una espansione adiabatica (da C ad A) che riporta il gas nello stato iniziale. Sono note le temperature $T_A=T_B=250 \; K$ e $T_C=500 \; K$, e si sa che $V_B=V_C$. Tutte le trasformazioni avvengono molto lentamente, e il gas si può considerare istante per istante in uno stato termodinamico ben definito.

- Calcolare il rendimento del ciclo.
- Calcolare la variazione di entropia del gas nella trasformazione che, passando per B, lo porta da A a C.
- Dopo un ciclo, quanto vale la variazione di entropia dell’universo (cioè del gas insieme ai due bagni termici)?

??? check "Visualizza le soluzioni"
    - Non ancora disponibile
    - Non ancora disponibile
    - Non ancora disponibile

??? question "Visualizza lo svolgimento"
    - Non ancora disponibile
    - Non ancora disponibile
    - Non ancora disponibile
    
    Se sei in possesso dello svolgimento, puoi contribuire al progetto facendo click sull'icona di modifica in alto a destra.

## Problema n.5
Tre corpi di uguale capacità termica C=0.2 Kcal/kg °C si trovano inizialmente alle temperature $T_1=70 \; °C$, $T_2=140 \; °C$ e $T_3=350 \; °C$.

- Determinare la temperatura finale del sistema se i corpi sono posti in contatto e liberi di scambiarsi spontaneamente calore.
- Determinare la variazione di entropia del sistema nel caso precedente.

??? check "Visualizza le soluzioni"
    - Non ancora disponibile
    - Non ancora disponibile
    - Non ancora disponibile

??? question "Visualizza lo svolgimento"
    - Non ancora disponibile
    - Non ancora disponibile
    - Non ancora disponibile
    
    Se sei in possesso dello svolgimento, puoi contribuire al progetto facendo click sull'icona di modifica in alto a destra.

<br>
[:fontawesome-regular-file-pdf: Download](../pdf/2015-2016.pdf){ .md-button }