# Esame del 16 febbraio 2022
Università di Catania <br>
Corso di Laurea in Fisica <br>
Compito scritto di Fisica Generale I <br>
M.G. Grimaldi – A. Insolia <br>
Per la prova in itinere svolgere i problemi 1, 2, 3 (tempo 2h) <br>
Per la prova completa svolgere i problemi 2, 3, 4, 5 (tempo 3 h). <br>

## Problema n.1
All’istante t=0 un punto materiale, inizialmente fermo nel punto A (con riferimento alla figura di seguito) alla quota h=10 m su un piano liscio inclinato di α=30° rispetto all’orizzontale (asse x di figura), viene lasciato libero. Allo stesso istante t=0 il corpo B viene lanciato con velocità $v_0$ inclinata di α verso l’alto dall’origine del sistema di riferimento O. Se i due corpi si incontrano nel punto C dove il piano inclinato incontra l’asse x, determinare la posizione del punto C.

??? check "Visualizza le soluzioni"
    - Non ancora disponibile
    - Non ancora disponibile
    - Non ancora disponibile

??? question "Visualizza lo svolgimento"
    - Non ancora disponibile
    - Non ancora disponibile
    - Non ancora disponibile
    
    Se sei in possesso dello svolgimento, puoi contribuire al progetto facendo click sull'icona di modifica in alto a destra.

## Problema n.2
Un corpo di massa $m_1$=1.00 kg, inizialmente in quiete, è lasciato cadere da un’altezza h, con h=12.0 m. Nello stesso istante in cui il corpo 1 inizia il suo moto, un secondo corpo, di massa $m_2$=2.00 kg, viene lanciato da terra con velocità $v_{20}$, lungo la stessa verticale. Date le condizioni, i due corpi si scontreranno; indichiamo con $t_c$ e $y_c$ l’istante e la quota a cui avviene la collisione. Sapendo che l’urto tra i due corpi è completamente anelastico e che dopo l’urto il corpo derivante dall’unione dei due (di massa $m_1+m_2$) raggiunge una quota massima pari ad h, determinare:

- la velocità $v_{20}$ con cui è stato lanciato il corpo 2;
- l’istante $t_c$ e la quota $y_c$ a cui avviene l’urto;
- l’energia persa nella collisione. 

[Trattare i corpi come puntiformi, trascurare ogni attrito e supporre l’urto istantaneo]

??? check "Visualizza le soluzioni"
    - Non ancora disponibile
    - Non ancora disponibile
    - Non ancora disponibile

??? question "Visualizza lo svolgimento"
    - Non ancora disponibile
    - Non ancora disponibile
    - Non ancora disponibile
    
    Se sei in possesso dello svolgimento, puoi contribuire al progetto facendo click sull'icona di modifica in alto a destra.

## Problema n.3
Un disco omogeneo di raggio R=40 cm e massa m=25 kg è posto su un piano orizzontale scabro. Al disco è applicata una coppia di forze che determina un momento applicato sull’asse del disco di modulo M=50 Nm, perpendicolare al foglio ed entrante. I coefficienti di attrito statico e dinamico tra disco e piano sono rispettivamente: $μ_s$=0.30 e $μ_d$=0.25.

- Determinare se il moto del disco è di puro rotolamento.
- Calcolare l’accelerazione angolare con cui il disco ruota e l’accelerazione del centro di massa.

??? check "Visualizza le soluzioni"
    - Non ancora disponibile
    - Non ancora disponibile
    - Non ancora disponibile

??? question "Visualizza lo svolgimento"
    - Non ancora disponibile
    - Non ancora disponibile
    - Non ancora disponibile
    
    Se sei in possesso dello svolgimento, puoi contribuire al progetto facendo click sull'icona di modifica in alto a destra.

## Problema n.4
Un corpo, di massa $m_1$=1000 kg, viene lanciato in direzione radiale dalla superficie terrestre con una velocità iniziale $v_0$ pari a 3/5 della sua velocità di fuga, vfuga.

- Determinare la massima distanza $r_{max}$ dal centro della Terra che raggiunge il corpo. Nell’esatto momento in cui il corpo si trova alla distanza $r_{max}$ (quella calcolata nel punto precedente), viene colpito da un meteorite di massa $m_2=2m_1$. 
- Sapendo che l’urto con il meteorite è completamente anelastico e che il corpo venutosi a formare prende a ruotare intorno alla Terra sull’orbita circolare di raggio $r_{max}$, determinare: il tempo che impiega il corpo a fare un giro completo intorno alla Terra;
- la velocità $v_2$ che il meteorite aveva prima dell’urto, specificandone la direzione;
- l’energia persa nell’urto. 

[Nei calcoli trascurare sia la resistenza dell’atmosfera che la rotazione terrestre. Per la massa e il raggio terrestri utilizzare i seguenti valori: $M=5.98 · 10^{24}$ kg, $R=6.37 · 10^6 \; m$]

??? check "Visualizza le soluzioni"
    - Non ancora disponibile
    - Non ancora disponibile
    - Non ancora disponibile

??? question "Visualizza lo svolgimento"
    - Non ancora disponibile
    - Non ancora disponibile
    - Non ancora disponibile
    
    Se sei in possesso dello svolgimento, puoi contribuire al progetto facendo click sull'icona di modifica in alto a destra.

## Problema n.5
Una mole di gas monoatomico ideale inizialmente alla pressione $P_A=2⋅10^5 \; Pa$ e volume $V_A=10 \; dm^3$ compie il ciclo termodinamico reversibile: A→B→C→D→A, con AB isobara, BC adiabatica, CD isobara, DA trasformazione lineare che riporta il gas nelle condizioni iniziali (si veda la figura). Sia $V_B=1.5 \; V_A$. Scegliere il valore della pressione $p_D$ in modo che la differenza di entropia tra gli stati B e D sia pari a 2 J/K. Determinare, poi, il rendimento del ciclo.

??? check "Visualizza le soluzioni"
    - Non ancora disponibile
    - Non ancora disponibile
    - Non ancora disponibile

??? question "Visualizza lo svolgimento"
    - Non ancora disponibile
    - Non ancora disponibile
    - Non ancora disponibile
    
    Se sei in possesso dello svolgimento, puoi contribuire al progetto facendo click sull'icona di modifica in alto a destra.

<br>
[:fontawesome-regular-file-pdf: Download](../pdf/2022-02-16.pdf){ .md-button }
