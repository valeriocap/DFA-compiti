# Esame del 13 Febbraio 2019
Corso di Laurea in Fisica <br>
Compito scritto di Fisica Generale I <br>
M.G. Grimaldi – A. Insolia <br>
Per la prova in itinere svolgere i problemi 1, 2, 3 (tempo 2h) <br>
per la prova completa svolgere i problemi 1, 3, 4, 5 (tempo 3 h). <br>

## Problema n.1
Una granata di massa m=2 kg e dimensioni trascurabili è lanciata da O con velocità iniziale di modulo $v_o=30 \; m/s$, ad un angolo θ<90° rispetto all’asse x. Nel punto di massima altezza h=32 m, la granata esplode in due frammenti A e B di massa $m_A=m/4$ e $m_B=3 m/4$. Immediatamente dopo l’esplosione, l’energia cinetica del frammento A vale $E_{k,A}=600 \; J$, e le due componenti $v_{Ax}$ e $v_{Ay}$ della velocità sono positive. Il frammento tocca il suolo 6 s dopo l’esplosione. Determinare: 

- l’angolo θ rispetto all’orizzontale di lancio della granata; 
- la velocità del frammento B.

??? check "Visualizza le soluzioni"
    - Non ancora disponibile
    - Non ancora disponibile
    - Non ancora disponibile

??? question "Visualizza lo svolgimento"
    - Non ancora disponibile
    - Non ancora disponibile
    - Non ancora disponibile
    
    Se sei in possesso dello svolgimento, puoi contribuire al progetto facendo click sull'icona di modifica in alto a destra.

## Problema n.2
Su un piano inclinato di un angolo θ=25° sono poste (vedi ﬁgura) le masse $m_1=1.00 \; kg$ e $m_2=3.00 \; kg$. La massa $m_1$ è connessa ad una molla (ideale) di costante elastica $k= 7.50 \cdot 10^2 \; N/m$ e può muoversi con attrito trascurabile sul piano inclinato. La massa $m_2$ è inizialmente ferma sul piano inclinato (a causa dell’attrito) ad una distanza $ℓ_0=120 \; cm$ dal punto più basso del piano inclinato e non è in contatto con $m_1$. Sia $µ_k=0.70$ il coefficiente di attrito dinamico tra $m_2$ ed il piano inclinato. A partire da tale disposizione il corpo 1 viene spostato verso l’alto (lungo il piano inclinato) di una quantità ∆ℓ e, da fermo, lasciato andare, di modo che, scendendo, urti elasticamente $m_2$. In seguito all’urto $m_2$ si mette in moto e raggiunge il punto più basso del piano inclinato con una velocità V=5.0 m/s. Determinare lo spostamento iniziale ∆ℓ di $m_1$.

![image](https://user-images.githubusercontent.com/77018886/153267645-dbecbf65-28d2-4cba-acbb-6ec144cbc17d.png)

??? check "Visualizza le soluzioni"
    - Non ancora disponibile
    - Non ancora disponibile
    - Non ancora disponibile

??? question "Visualizza lo svolgimento"
    - Non ancora disponibile
    - Non ancora disponibile
    - Non ancora disponibile
    
    Se sei in possesso dello svolgimento, puoi contribuire al progetto facendo click sull'icona di modifica in alto a destra.

## Problema n.3
Un cilindro omogeneo di raggio R e massa M=20.0 kg e un corpo di massa m sono posti sulle due falde di un doppio piano inclinato (vedi ﬁgura); entrambe le falde sono inclinate di uno stesso angolo θ=30.0° rispetto all’orizzontale. Il centro di massa del cilindro è collegato al corpo per mezzo di una corda inestensibile ideale di massa trascurabile (la piccola puleggia in ﬁgura è da considerare ideale). L’attrito tra la massa m ed il piano inclinato è trascurabile, l’attrito tra la massa M ed il piano inclinato è non trascurabile e garantisce che il cilindro non scivoli ma rotoli sul piano inclinato. Determinare:

- il valore massimo della massa del corpo di sinistra, $m_{eq}$, in corrispondenza del quale il sistema è in equilibrio statico;
- l’accelerazione a con cui scende il corpo di sinistra quando la sua massa è pari a $2 m_{eq}$. 

[Suggerimento: dato che la corda è connessa al centro di massa del cilindro, si consideri che l’accelerazione del corpo di massa m e l’accelerazione del centro di massa del cilindro sono uguali]

![image](https://user-images.githubusercontent.com/77018886/153267698-6e0810de-e20c-4b73-a79b-b82eb83c6bb2.png)

??? check "Visualizza le soluzioni"
    - $m_{eq}=M=20.0 \; kg$
    - $a=1,40 \; m/s^2$

??? question "Visualizza lo svolgimento"
    - Per le condizioni di equilinbrio di un corpo rigido $\vec{F_{tot}} = 0 \land \vec{M_{tot}}=0$ da cui segue: <br> <br> $ \begin{cases} P_{sx} \sin \theta - T =0 \\ RT- P_{dx} \sin \theta =0 \end{cases} ⟹ m_{eq} = M$ <br>
    - Applicando il teorema di Huygens-Steiner $I= \frac{1}{2}M R^2 + MR^2 = \frac{3}{2}M R^2$ <br> <br> Per le leggi della dinamica rotazionale: <br> <br> $\begin{cases} 2Mg \sin \theta - T = 2Ma \\ RT - RMg \sin \theta = I α \end{cases} ⟹ a=\frac{g}{7}$
    
    N.B. Questo svolgimento è stato fornito da uno studente pertanto non si garantisce la correttezza. Se hai trovato un errore per favore segnalalo [qui](https://github.com/UNICT-DMI/DFA-compiti/issues/new), grazie!

## Problema n.4
Due corpi celesti di masse, rispettivamente, $m_1=3×10^{34} \; kg$ e $m_2=7×10^{34} \; kg$, distanti $d=10^8 \; m$ ruotano attorno al centro di massa con velocità angolare ω. 

- Calcolare il valore di ω. 
- Se una meteora passa per il centro di massa del sistema perpendicolarmente alla congiungente i centri dei due corpi, quale deve essere la minima velocità $v_0$ perché possa sfuggire al loro campo gravitazionale?

??? check "Visualizza le soluzioni"
    - Non ancora disponibile
    - Non ancora disponibile
    - Non ancora disponibile

??? question "Visualizza lo svolgimento"
    - Non ancora disponibile
    - Non ancora disponibile
    - Non ancora disponibile
    
    Se sei in possesso dello svolgimento, puoi contribuire al progetto facendo click sull'icona di modifica in alto a destra.

## Problema n.5
Due moli di gas ideale biatomico seguono un ciclo termodinamico composto da un riscaldamento isocoro reversibile (trasformazione A→B), un’espansione adiabatica irreversibile (trasformazione B→C) e una compressione isobara reversibile (trasformazione C→A). Nello stato iniziale A la temperatura del gas è $T_A=290 \; K$, mentre nello stato C il suo volume è doppio di quello che ha nello stato A ($V_C=2 V_A$). La temperatura dello stato B è pari a $T_B=720 \; K$. Dopo aver disegnato il ciclo in un piano p-V, determinare: 

- la temperatura del gas nello stato C, il calore scambiato e il lavoro compiuto dallo stesso nella trasformazione C→A; 
- il lavoro compiuto dal gas e la sua variazione di entropia nella trasformazione B→C. 
- il rendimento η del ciclo.

??? check "Visualizza le soluzioni"
    - Non ancora disponibile
    - Non ancora disponibile
    - Non ancora disponibile

??? question "Visualizza lo svolgimento"
    - Non ancora disponibile
    - Non ancora disponibile
    - Non ancora disponibile
    
    Se sei in possesso dello svolgimento, puoi contribuire al progetto facendo click sull'icona di modifica in alto a destra.

<br>
[:fontawesome-regular-file-pdf: Download](../pdf/2018-2019.pdf){ .md-button }